# Światowy Dzień Krwiodawcy

Światowy Dzień Krwiodawcy, ang. World Blood Donor Day – święto dedykowane dawcom krwi, obchodzone corocznie 14 czerwca w dzień urodzin Karla Landsteinera, który w 1901 odkrył grupy krwi za co w roku 1930 otrzymał nagrodę Nobla.

Święto zostało ustanowione 14 czerwca 2004 roku przez Światową Organizację Zdrowia (WHO), Międzynarodową Federację Towarzystw Czerwonego Krzyża i Czerwonego Półksiężyca (IFRC), Międzynarodową Federację Organizacji Krwiodawców oraz Międzynarodowe Towarzystwo Transfuzjologiczne.

# Światowy Dzień Krwiodawcy - motyw

Wydarzenie to jest okazją do podziękowania honorowym krwiodawcom za ratujący życie dar krwi i podniesienia świadomości na temat potrzeby regularnego oddawania krwi w celu zapewnienia dostępnej, wysokiej jakości i bezpiecznej krwi oraz produktów krwiopochodnych dla potrzebujących pacjentów.

Głównym motywem kampanii jest podziękowanie krwiodawcom, którzy oddając krew, codziennie ratują innym życie, jak również przekonanie większej liczby osób na całym świecie do honorowego oddawania krwi w systematyczny sposób, zgodnie z hasłem kampanii „Oddawajcie honorowo. Oddawajcie często. Krwiodawstwo to ważna rzecz.
