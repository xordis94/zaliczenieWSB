# 2022.06.03 Światowy Dzień Savoir-Vivre

Wyrażenie Savoir-Vivre pochodzi z języka francuskiego savoir – wiedzieć, vivre – żyć. Nie mniej jednak swoich korzeni wcale nie ma we Francji, a w starożytnej Grecji, gdzie tworzyła się potęga kultury europejskiej. Grecy dążyli do doskonałości, a te dążenia przejawiały się m. in. w wyszukanych ceremoniałach i praktykowaniu uprzejmości."

## Bon ton

Bon Ton, to nic innego jak właściwe zachowanie w określonych miejscach i sytuacjach. Dobre maniery to podstawa, które świadczą o naszym wychowaniu i kulturze osobistej. Są one ważne nie tylko w biznesie, ale także w kontaktach prywatnych Zasady savoir-vivre’u dotyczą przede wszystkim zachowania się w szczególnych sytuacjach gdzie znajomość zasad dobrego wychowania jest niezbędna, gdy zależy nam na zrobieniu dobrego wrażenia, zaprezentowaniu się w towarzystwie, właściwej reakcji w danej sytuacji.

## Uwarunkowania kulturowe Savoir-vivre

Savoir-vivre jest uwarunkowany kulturowo, a więc znacząco różni się w zależności od szerokości geograficznej. Znajomość międzykulturowych zasad określana jest mianem cross-cultural savoir-vivre. Co ciekawe, to co w jednym kraju może okazać się wskazane i będzie budzić podziw w innym może być wytykane. Warto zatem znać odpowiednią etykietę w danym miejscu, jeśli zależy nam na tym, aby dobrze w nim wypaść.
